==Початок

Було то якось по Різдву, як вже звично мав їхати на Відень, бо там сі організовувала
велика гранда з Вертепом, жеби ходити по людях і веселу вість сповіщати.
Тепер у Відні трохи наших жиє, думают шо то модно собі таку офіру запросити. А я
мав у Відні приватні інтереси, бо мама вже чисто мозок виносит, каже що так сам і
помру.
І став я до Відня часто приїзджати. А сталосі то так, же маю я таких файних
знайомих, а вони ходять до хору при церкві. Тепер у Відні трохи людиска такі нівроку
коло церкви сі тримают купи.

==Христя і Петро

Але хочу вам ту історію трохи розказати, бо сталося так, що колись за молодости
поїхали ми з моєю шкільною товаришкою Мариською і її тоді ще майбутнім чоловіком
Любком в гори. Любко хлоп моцний я вам скажу, таскав за Мариською такого мішка за
плечима же мені дороги перед ним видко не було. І довелося їм з собою ще малу
Христку взєти, тоді їй хіба років 5 було, а Мариська була її хресною.
Я ту Христину тоді перший раз побачив, але мама її у нас у школі асистенткою працювала,
то така чисто чужа нам не була. Взагалі-то мусів думати, що говорю, але
усвідомлення того мало помагало. Тоді ніби в тої Христі ше ніби гострики якісь були.
Незнаю, чи правда, але руки я тоді мив як ніколи в житті. Може і не правда, бо
ніякої меції після того нівкого не було.
Потім довший час ніякого контакту з Христиною не мав, але то тут то там якісь
відомості про Христину проскакували. Казали що вона файного хлопця си знайшла
і що за тим легіньом ганяє по всьому світу автостопом. І така в неї сильна любов
сталась, що як Петра до Відня на навчання вітром понесло, то рванула за ним.

==Петро

Молодь на Україні собі любить шукати пригод на дупу і тягне їх в далекі і не дуже,
в теплі края. Тож колєга Петра рішив же дуже хоче до віденьскої Опери жеби там
співати. Петро мав добрі вуха на музику з дитинства. Я си навіть так думаю, ще там
вся родина така. Ну то той колєга сам шось боявся на навчання за кордоном подаватись,
намовив Петра заради забави теж документи готувати. І шо ви думаєте, взяли ті
два козака і подали документи. Але як то в житті сі трафляє, Петра взяли на
на навчання, а його колєгу нє. Але добре шо Петра взяли, бо як Петро в своїй вишиванці
до церкви зайшов то так отець Тарас його відразу в деригенти молодіжного хору і
записав.
І з того дня другу службу в церкві Варвари, яка сі зачинає за більш соціальних годин
став співати хор Петра.

==Хор

До хору Петра брали усіх. Хто не мав слуху, то могли навчити, але таких людей не було.
Жеби до хору попасти треба було сі піднєти на хори, а там сходи круті. То тільки
ті хто мав якусь музичну оствіту, чи якраз десь у Відні вчились десь на музику мали
інтерес до тої справи.
Петро сі тішив, махав руками перед ними жеби знали як співати мают. Бо нераз стоїмо,
співаєм шось, а шо співаєм не знаєм. Бо на репетицію не всі ходили, а деколи навіть
і запізнитись могли на службу, а ноти не посортовані і незнати як потрібну партитуру
в чужій папці з нотами знайти.
Ті хто довше в хорі то вже багато по памяті співали, а як Петро показав на перід
руков же до верху співаєм, а потім до низу, то вже чисто інтуїтивно знали що співаєм.
Я памятаю, як тіки недавно зачев до хору ходити, то як встав біля Даниїла, то вже
знав же за ним зможу підспівувати без проблем. Даниїл дуже ладно співає і таке враження
створював же він тільки то і робить, що служби співає.
Час від часу Петро хтів сурйозно нас сварити же ми на репетиції не ходим, або же
пізно приходим і ніц не знаєм шо сі діє. Але кажут одного разу від його слів Каська
сі розплакала і стала задихатися. То їй Місько так хтів чаю подати, же сі зашпортав
і гарячий чай весь на Каську полетів і трохи її ошпарив, а Місько весь червоний як
бурак став. Більше ні Каська ані Місько до хору не ходили. То Петро рішив троха си
стримати і же краще хай в хорі троха людей буде.

==Вертер

Організували в хорі групу в фейсбуці, взяли і зробили Вертеп зі всіх бажаючих.
Я на репетиції не міг ходити, то вирішив же буду за вертепом ходити, трохи підспівувати
і може десь поїсти дадут то вже не даром.
Вертеп вийшов суперовий. Взяли файний текст десь зі львова, але тепер така біда
же неможна в Австрії з жида потіху робити, то наш Ігорко тую всю справу взяв у
свої руки і трохи роль ту переписав. Намудрував там такого же ніби то жид не жид,
а нормальний український хлоп, з тих же справи всякі рішає. І такі тексти на ту
роль понавидумував же на голову не налазит. Треба було вміти добре базарити по
пацанськи жеби то файно зіграти. Собі Ігорко взяв роль чорта і так добре йому то
йшло і так в роль вжився аж неможна було спокійно то дивитись. Ніхто не думав же
в Ігорка такий хист до театру. Я так думаю же Оксанка, його дівчина то знала, але нам
ніц не казала.
